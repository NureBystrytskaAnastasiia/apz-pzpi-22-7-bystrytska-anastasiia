Міністерство освіти і науки України Харківський національний університет радіоелектроніки





Кафедра «Програмної інженерії»





Дисципліна «Архітектура програмного забезпечення» Лабораторна робота №1
«Розробка Vision & scope »












Виконала:
ст. гр. ПЗПІ-22-7
Бистрицька А.І	Прийняв:
 ст. викл.
Сокорчук І.П



Харків – 2025
1	РОЗРОБКА VISION & SCOPE
1.1	Мета роботи

Описати проєкт у форматі Vision & Scope.

1.2	Хід роботи

1.2.1	Описати актуальність проблем, які вирішує програмна система. Описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи монетизації проекту.

1.2.2	Описати призначення системи, вказати її головні функціональні можливості.
1.2.3	Докладно описати функції кожної з частин системи та вимоги до цих частин.
1.2.4	Описати усі технології, які будуть використані у проєкті.
1.2.5	Посилання на відеозапис: https://youtu.be/KxRxWvj0wRo 
1.2.6	Хронологічний опис відео:
00:00 Вступна частина 
00:23 Бізнес вимоги 
00:25 Передумови 
01:11 Бізнес можливості 
03:15 Концепція та рішення 
04:06 Головна функціональність 
05:59 Рамки та обмеження 
06:02 Рамки первенного випуску 
08:12 Рамки наступних випусків 
09:30 Обмеження та виключення 
11:24 Бізнес контекст 
11:27 Робоче середовище
Висновок: під час виконання лабораторної роботи було описано проект у форматі Vision & Scope (Додаток А)

 
ДОДАТОК А
Vision and Scope Document


for

<Програмна система для автоматизації роботи аптечних мереж>

Version 1.0 approved


Prepared by Бистрицька Анастасія


<13.05.2025>
 
Table of Contents

Table of Contents	4
Revision History	4
1.	Business Requirements(Бізнес  вимоги)	5
1.1	Background (Передумови)	5
1.2	Business Opportunity (Бізнес-можливості)	5
2.  Vision of the Solution(Концепція та рішення)	7
2.1	Vision Statement (Окреслення концепції)	7
2.2	Major Features (Головна функціональність)	7
3.	Scope and Limitations(Рамки та обмеження)	9
3.1	Scope of Initial Release (Рамки первинного випуску)	9
3.2	Scope of Subsequent Releases  (Рамки наступних випусків)	11
3.3	Limitations and Exclusions(Обмеження та виключення)	12
4.	Business Context(Бізнес-контекст)	14
4.3	Operating Environment (Робоче середовище)	14





Revision History

Name	Date	Reason For Changes	Version
Бистрицька Анастасія	17.05.2025		1.0


 
1.	Business Requirements(Бізнес  вимоги)
1.1	Background (Передумови)
На сучасному етапі розвитку фармацевтичного сектору ключовими проблемами є складність управління запасами, неефективність фінансового обліку та високий ризик людських помилок. Багато аптечних мереж стикаються із труднощами у підтримці належних умов зберігання лікарських засобів через брак автоматизованих систем моніторингу параметрів навколишнього середовища. Ручне управління запасами часто призводить до:
- надмірного накопичення препаратів із закінченим терміном придатності; 
-   дефіциту затребуваних лікарських засобів; 
- порушення стандартів зберігання через недостатній контроль температури та вологості. Додатково, недостатній рівень автоматизації фінансового обліку ускладнює формування звітів, що негативно впливає на аналіз прибутковості аптечних мереж. Для вирішення цих проблем потрібна комплексна система, яка об’єднає всі ключові процеси в одній платформі, підвищивши ефективність та безпеку операцій
1.2	Business Opportunity (Бізнес-можливості)
Фармацевтичний ринок демонструє високий попит на автоматизовані програмні рішення, що спрощують ключові бізнес-процеси аптечних мереж. На сьогодні основними проблемами є складність управління запасами, ризик втрат через неправильне зберігання препаратів, а також значна витрата часу на обробку фінансової документації та звітності. У цьому контексті автоматизація є стратегічним напрямом розвитку, що забезпечує конкурентоспроможність аптечних мереж. Ринкове середовище характеризується наявністю кількох категорій програмних продуктів: 
- Pharmacy Management Systems (G2 Pharmacy Management Systems): орієнтовані на управління запасами та обробку замовлень, але не забезпечують повноцінної інтеграції з IoT-пристроями для моніторингу умов зберігання лікарських засобів. 
- Electronic Health Records (ISO Electronic Health Records): дозволяють вести електронні медичні записи, однак їх функціонал не охоплює ключові аспекти управління аптечними мережами. 
- Prescription Management Systems (The Top 18 e-Prescribing Software For 2024): зосереджені на автоматизації обробки електронних рецептів, але мають обмежену функціональність у сферах інвентаризації чи фінансового обліку. 
- Inventory Management Systems (Best Pharmacy Software 2024 - Capterra): надають інструменти для обліку запасів, проте не інтегруються з процесами продажу чи замовлення. 
- Point of Sale Systems (Best Pharmacy Software 2024 - Capterra): забезпечують обробку продажів, але не мають функціоналу для моніторингу запасів чи автоматизації звітності. Запропонована система буде вирішувати всі ці проблеми завдяки інтеграції ключових функцій в єдиній платформі. Вона включатиме: 
- Автоматизоване управління запасами, що дозволяє мінімізувати втрати через дефіцит або надлишок товарів. 
- IoT-моніторинг умов зберігання (температури та вологості) для забезпечення дотримання фармацевтичних стандартів. 
- Автоматизацію фінансового обліку, що скорочує час на підготовку звітності. 
- Зручність використання навіть для невеликих аптечних мереж завдяки гнучкій моделі ліцензування. Продукт відповідатиме сучасним ринковим тенденціям у цифровізації бізнесу, задовольняючи стратегічні потреби аптечних мереж у підвищенні  ефективності, зменшенні ризиків і максимізації прибутковості. Його унікальність у комплексному підході робить систему привабливим рішенням на фоні існуючих програмних продуктів
 

2.  Vision of the Solution(Концепція та рішення)
2.1	Vision Statement (Окреслення концепції)
Програмна система для автоматизації роботи аптечних мереж стане ключовим інструментом, який забезпечить комплексне управління аптечними процесами, включаючи облік запасів, фінансовий облік, обробку замовлень та моніторинг умов зберігання лікарських засобів. Її впровадження дозволить мінімізувати людські помилки, знизити операційні витрати та підвищити ефективність аптечних мереж. Завдяки інтеграції з IoT-пристроями, система буде здійснювати постійний моніторинг параметрів зберігання, забезпечуючи відповідність фармацевтичним стандартам. Система також спростить аналіз бізнес-операцій, дозволить швидко створювати звіти та ухвалювати управлінські рішення на основі актуальних даних. Вона буде доступною для малих і середніх аптечних мереж, допомагаючи їм адаптуватися до сучасних умов ринку та ефективно використовувати ресурси.
2.2	Major Features (Головна функціональність)
Система буде мати наступний функціонал, спрямований на автоматизацію основних бізнес-процесів аптечних мереж: 
Модуль управління запасами
	MF-1: Реалізація повного циклу CRUD-операцій (створення, читання, оновлення, видалення) для обліку лікарських засобів.
	MF-2: Автоматичне інформування відповідальних осіб про наближення кінцевого строку придатності лікарських препаратів.
	MF-3: Генерація повідомлень про вичерпання запасів певних медикаментів.
	MF-4: Надання детальної інформації про умови зберігання лікарських засобів (вологість, температура, приміщення).
Модуль моніторингу умов зберігання (IoT)
	MF-5: Візуалізація приміщень, у яких зберігаються медикаменти, із відображенням показників сенсорів температури та вологості.
	MF-6: Виявлення та сповіщення про критичні коливання температурних та вологісних параметрів.
	MF-7: Ведення історичного архіву даних температури та вологості в контексті часу.
	MF-8: Автоматичне видалення застарілих даних із архіву після семидобового зберігання з метою оптимізації обсягу інформації
	
Модуль обробки замовлень
	MF-9: Формування нового замовлення на поставку медикаментів.
	MF-10: Автоматичне генерування товарно-транспортної накладної у форматі PDF.
	MF-11: Проведення накладної з автоматичним оновленням складу (додаванням нових препаратів).
Модуль управління користувачами
	MF-12: Реєстрація користувачів із диференціацією ролей (Адміністратор, Фармацевт).
	MF-13: Авторизація з перенаправленням на персоналізовану головну сторінку відповідно до ролі користувача та доступу до релевантного функціоналу.
	MF-14: Безпечне завершення сесії користувача (вихід із системи).
	MF-15: Механізм відновлення доступу до облікового запису через електронну пошту у випадку втрати пароля.
Модуль адміністрування системи
	MF-16: Надання адміністратору повного доступу до всіх функціональних можливостей системи.
	MF-17: Перегляд та керування списком активних користувачів системи.
	MF-18: Моніторинг активності користувачів для аудиту дій у системі.
	MF-19: Видалення користувачів із системи у випадку завершення трудових відносин.
	MF-20: Формування резервної копії системних даних для забезпечення цілісності та надійності інформації.

 
3.	Scope and Limitations(Рамки та обмеження)

3.1	 Scope of Initial Release (Рамки первинного випуску)
У рамках первинного випуску програмного забезпечення планується реалізація базового функціоналу для забезпечення ефективного управління запасами лікарських засобів, моніторингу умов їх зберігання, обробки замовлень, керування користувачами та адміністрування системи. Розробка охоплює три компоненти системи:
•	серверну частину (backend);
•	веб-клієнт;
•	мобільний клієнт.
Серверна частина (backend)
Серверна частина реалізується як REST API, що забезпечує бізнес-логіку, обробку запитів клієнтів та взаємодію з базою даних. У рамках первинного випуску передбачається реалізувати:
1.	Створення NoSQL бази даних для зберігання інформації про:
- медикаменти;
- користувачів;
- замовлення;
- приміщення;
- сенсори.
2.	Реалізацію авторизації користувачів з урахуванням ролей:
- адміністратор;
- фармацевт.
3.	CRUD-операції з лікарськими засобами.
4.	Генерацію системних сповіщень, зокрема:
- про наближення закінчення строку придатності;
- про закінчення запасів;
-  про скачки температури та вологості;
-  про умови зберігання (вологість, температура, кімната).
5.	Обробку замовлень, а саме:
- створення замовлення;
- генерування накладної у форматі PDF;
- проведення накладної (додавання медикаментів на склад).
6.	Автоматичне видалення архівних даних температури та вологості, які зберігаються більше 7 діб.
7.	Можливість створення резервної копії даних системи.
Веб-клієнт
Веб-клієнт слугує основним інструментом для роботи фармацевтів і адміністраторів. У межах первинного релізу реалізується такий функціонал:
– інтерфейс для повного управління медикаментами (додавання, редагування, видалення, перегляд);
– перегляд інформації про приміщення та відповідні показники сенсорів (температура, вологість);
– отримання повідомлень про:
•	строк придатності;
•	недостатні запаси;
•	критичні умови зберігання;
– створення замовлень та керування накладними;
– персональні кабінети для кожного типу користувача із доступом до відповідного функціоналу;
– адміністративна панель для:
•	перегляду списку користувачів;
•	моніторингу активності;
•	видалення користувачів у разі звільнення.
Мобільний клієнт
Мобільний додаток забезпечує швидкий доступ до критичних функцій системи. У початковій версії він міститиме:
– авторизацію користувачів із розподілом за ролями;
– перегляд сповіщень у реальному часі (температура, запаси, строк придатності);
– перегляд основної інформації про медикаменти;
– доступ до поточних замовлень та статусів;
– обмежений функціонал редагування медикаментів для фармацевтів.
3.2	Scope of Subsequent Releases  (Рамки наступних випусків)
У майбутніх оновленнях системи планується впровадження технологій штучного інтелекту для покращення роботи, автоматизації та зменшення впливу людського фактора. Основна увага приділяється трьом напрямкам:
1. Застосування штучного інтелекту
	ШІ можна використати для прогнозування, коли закінчаться запаси певних медикаментів.
	Система зможе аналізувати показники температури та вологості і попереджати про ризики псування ліків.
	Можна автоматично класифікувати інциденти в системі, виявляти підозрілу активність або помилки користувачів.
2. Збирання даних для навчання
Для ефективного використання ШІ потрібно збирати:
	інформацію про надходження та витрати медикаментів;
	дані з температурних та вологісних датчиків;
	історію дій користувачів;
	журнал подій і сповіщень.
Ці дані будуть зберігатися в базі MongoDB та експортуватися у форматах JSON або CSV.
3. Навчання або використання моделей
Є три можливі варіанти:
	Використання готових сервісів зі штучним інтелектом (наприклад, через API).
	Донавчання існуючих моделей на основі зібраних даних.
	Навчання власної моделі, якщо буде достатньо даних.
На початковому етапі найзручніше використовувати вже готові рішення, поступово переходячи до навчання власних моделей на основі даних, які система накопичуватиме.

3.3	Limitations and Exclusions(Обмеження та виключення)
У рамках первинного та майбутніх релізів системи визначено ряд функціональних обмежень і навмисно виключеного функціоналу. Це пов’язано як із технічними та ресурсними обмеженнями, так і з доцільністю на даному етапі розробки.
Обмеження системи
1.	Відсутність офлайн-доступу.
Система передбачає роботу лише при наявності стабільного інтернет-з’єднання. В офлайн-режимі дані не синхронізуються і не оновлюються.
2.	Мобільна версія не має повного функціоналу.
На першому етапі реалізується базова мобільна версія з обмеженим функціоналом (перегляд сповіщень, даних з датчиків, прості дії з замовленнями).
3.	Використання MongoDB без складних транзакцій.
Через обрану NoSQL архітектуру (MongoDB) не реалізується підтримка складних транзакцій, характерних для реляційних БД.
4.	Видалення історичних даних.
Дані про температуру та вологість зберігаються не довше 7 діб, що обмежує можливість довготривалого аналізу чи побудови трендів у майбутньому.
5.	Сповіщення лише через інтерфейс.
Система наразі не підтримує розсилку SMS або push-повідомлень — лише внутрішні повідомлення в межах веб-інтерфейсу.
Навмисно виключений функціонал
1.	Фінансовий облік.
Підрахунок вартості медикаментів, прибутків і витрат, інтеграція з бухгалтерськими системами не реалізовані через відмінність сфери задач та складність обліку.
2.	Інтеграція з зовнішніми постачальниками.
На даному етапі не передбачена автоматизована інтеграція з API постачальників медикаментів, щоб уникнути ускладнення логіки замовлень.
3.	Модуль прогнозування попиту.
Хоча збір даних відбувається, модуль прогнозування на основі ШІ буде реалізовано в одному з майбутніх релізів — після накопичення достатньої кількості статистики.
4.	Роль «пацієнт» або зовнішній користувач.
Система розробляється лише для адміністративного та фармацевтичного персоналу. Пацієнти не мають доступу до системи.
5.	Повна автоматизація замовлень.
Автоматичне створення замовлення на основі залишків виключено з першого релізу, щоб залишити контроль за відповідальним працівником.
 
4.	Busin¬ess Context(Бізнес-контекст)
4.3	Operating Environment (Робоче середовище)
Система базується на сучасному технологічному стеку, який охоплює бекенд, фронтенд, мобільний застосунок, IoT-пристрої та інфраструктуру. На серверній стороні використовується Node.js як основне середовище виконання, а Express — як фреймворк для створення REST API. Для зберігання даних про користувачів, медикаменти, замовлення та показники з сенсорів використовується база даних MongoDB. Передача даних з IoT-пристроїв у реальному часі здійснюється через протокол MQTT, що забезпечує ефективну комунікацію з мікроконтролерами. Безпека системи гарантується за допомогою JWT для автентифікації користувачів і bcrypt для хешування паролів. Для надсилання сповіщень про критичні події використовується nodemailer у поєднанні з SMTP-сервером Gmail. Також система підтримує генерацію PDF-документів (наприклад, накладних) за допомогою бібліотеки html-pdf.
Фронтенд-частина реалізована за допомогою HTML5 для структури веб-інтерфейсу, CSS3 для стилізації та JavaScript (ES6+) для реалізації клієнтської логіки. Для мобільного застосунку обрано Kotlin, що забезпечує нативну продуктивність на Android-пристроях і підтримку сенсорного керування.
У контексті IoT-компонента використовується мікроконтролер ESP32 з відповідною прошивкою для збору даних із сенсорів температури та вологості, таких як DHT22. Зібрані дані передаються через MQTT на серверну частину для подальшого аналізу та реагування.


